---
tags:
  - 诗词
date: 2023-07-29
---

# 侠客行 / 三叠

## 侠客行
> 作者：李白

赵客缦胡缨 吴钩霜雪明

银鞍照白马 飒沓如流星

十步杀一人 千里不留行

事了拂衣去 深藏身与名 

闲过信陵饮 脱剑膝前横 

将炙啖朱亥 持觞劝侯嬴

三杯吐然诺 五岳倒为轻

眼花耳热后 意气素霓生

救赵挥金槌 邯郸先震惊

千秋二壮士 烜赫大梁城

纵死侠骨香 不惭世上英 

谁能书阁下 白首太玄经


## 三叠
> 作者：天下有雪 / 沧月改

将军谈笑弯弓 秦王一怒击缶 

天下谁与付吴钩 遍示群雄束手 

昔时寇 尽王侯 空弦断翎何所求 

铁马秋风人去后 书剑寂寥枉凝眸 

昔有朝歌夜弦之高楼 上有倾城倾国之舞袖 

燕赵少年游侠儿 横行须就金樽酒 

金樽酒 弃尽愁 

愁尽弃 新曲且莫唱别离 

当时谁家女 顾盼有相逢 中间留连意 画楼几万重 

十步杀一人 慷慨在秦宫 泠泠不肯弹 翩跹影惊鸿 

奈何江山生倥偬 死生知己两峥嵘 

宝刀歌哭弹指梦 云雨纵横覆手空 

凭栏无语言 低昂漫三弄

问英雄 谁是英雄 
